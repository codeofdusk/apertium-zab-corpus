Niny Bac

Chiru beinya zeiny lany restauran, axta bzeny teiby niny Bac ricy, chiru dac ni bcwaya ricy bai. Chiru gucbeizyi ni runya, bliuwa lai ra cos, chiru dac lai bzucai zeiny.

Chiru quëm manejador a bzhichza manejador quën naa chicy, por loc ni reipya lai a gual guxnazaga. Queity rcazdiri zhi, quëm naa queityrua nyunydya cas lai, chiru zhyëb bzhichi.

Chiru nazagui, "Nden guny zeiny." Chicy doz sincwen runya gan, muly ro nii, chiru lai runyi gan doz dolr.

"A zicy?" reipya lai, chi nai na lai gunyi rseinya, chiru naa gunya gan doz dolr. "A está bien," reipya lai. "Queityrua gunya zeiny. A xmandilya ren," reipya lai.

"Per tuazh guny zeiny ngasy wxiny?" nai.

"Atizh xtena na problem, xtenu nai" reipya lai. "Quëndizy naa queityrua gunydya zeiny. Ca yzucoo zeiny xtena zicy ydeidyu laëng? Per bal laëng gunyëng nii, per laëng gunyëng rati."

Nai, "Per adyëng ndaëng gunyëng rati," per naa a bzucaa mandily lua, bdeidyai lai.

Cham xten cosineri beinya, as Jweby rcaën chec, as Jweby gucataga chec.

Chiru na superbisor xtena, "Xi ni a zeu?," nai, chiru reipya lai zicy guc ni zaa.

"Yac," nai, "danoën rcazën gyicyu."

"Queityrua gyicydya," reipya lai. "Bgaly quizhad naa tyen gyicya? Bal lag zicy queitya gyicya."

Nai, "Quizhën tyop setentaysiengw."

"Queity," reipya lai, "a bzalo cayunya zeiny steby lad," reipya lai.

"Bal quizhad trez setentaysiengw tyen gyala, bal laad queity quizhad queitya gyala."

"Es muy caro," nari. "Per nyec chef queity runy gan zicy."

"Está bien," reipya lari zhi. "Per naa queityruazaga gunya zeiny."
