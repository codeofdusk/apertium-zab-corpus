BISY NI CAYUNY RA MANY GYITSEINY

Lany teiby tyem, teiby gueizh xte Ndua, rbany teiby family ni la Curiely. Ncyetlazdan rbany rari, mas ra xabri na proby ni rauri axta lo nya ziedi. Bdeidy ra tyem chu nzalazdan nurëb, cad teibyga raëb runyrëb cumplier rzeinyrëb, axta ni na ni mazru bichi axta ni na mazru bangual.

Per bchu ra tyem, a ze ra nyisgyia, chu bzalo queityru rac guel. Teiby wxiny ni ze rya octubr cwën Nan Beu, yu bzeny rresibier galanlas tyen bzeny te family xte gyitseiny. Nan bagual, ni nan ra ni rac, bzaloëb cayuanëb, btiaëb xfamilyëb chu naëb:

—Desde nazhi, nu xi gac, tyen teiby lyezh teidyën te galanlas. Na par suën lyestdan, queity gandya xi nyac, nyacza xa mod, per many gyitseiny cayuny bisy.

Ra many gyitseiny zicy mily, deibyta yu byu ra many gyitseiny, duaxri ryepyri guecyu, ni gyia, ni mwebl. Ratari queity blez rualdiri cuan rtyisdiri.

Bzeny mal, guty nan bangual, chu guty dad bangual, ra zhyagrëb cuan ra xtadri ze Nort.

Ni mni nan bangual guc, nazhi queitydya tu chu yu, nyec ra many gyitseiny nu recy.

Gal wxiny rbi ni ra banguali zegwii cuan yu tyem guty nan bangual.

LENCH MARTINY RNANY
y RMANY LOBY RREIS
