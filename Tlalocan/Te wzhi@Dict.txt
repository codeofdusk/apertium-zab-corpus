Te’ Wzh:ih

Te’ wzh:ih rìi x:ca’ài
mnìi’izha’ a’anym x:tèe’na’ lìu’.
Mnìu’ yòo’ cwëhnn gahllanzu’uh
cuahnn connte’eenn paraardaàa’n.
Te’ihby wzh:ih zi’cy nah
gu’a’ conte’enndaàa’n.
Blèez rgye’eht bihih;
ra ba’gui’idy loh gyììa’
rnnìi’x:càa’llrih, rnnìi’x:càa’llrih;
ra ma’any bààa’ rcwàa’gwe’ell
guee’cyëhnn,
chuu’ cagyùa’llrih
Dyooz que’ity rahty.

Bzalloh cayu’uh wbwihzh
làa’any dahdi’ihch x:tèe’ zyèiny coloory;
bzehnny ra coloory mbàaan
cuahnn gahllnca’ài
x:tèe’ wxi’ihnny.
Ra gyììa’ cabèez
steeby rsìiilly.
Paraardaàa’n bdìeba’ loh bzhèe’zhy ncye’ts lòo’,

tede’s lìu’ cala’abùu’ ra ballguih cwi’a’
loh x:cha’ah x:tèe’ ma’any bcuhsyguih.
Zh:ihih bzalloh tye’eemm nnyi’sgyihah.
Zh:ihih mnìi’izh wbwihzh te’ihby cha’t nàa’.
Wxi’ihnny que’ity ndìe’di’ be’èu
rllìu’ rti’ulohihny.


Lia Cristye’nn Rna’anny Moraaly
