TE WZHI

Te wzhi ri xcai
mnizha anym xtena liu.
Mniu yo cwën galanzu
cuan conten parardan.
Teiby wzhi zicy na
gua contendan.
Blez rgyet bi;
ra baguidy lo gyia
rnixcalri rnixcalri;
ra many ba rcwagwel
guecyën,
chu cagyualri
Dyoz queity raty.

Bzalo cayu wbwizh
lany dadich xte zyeiny colory;
bzeny ra colory mban,
cuan galncai
xte wxiny.
Ra gyia cabez
steby rsily.
Parardan bdieba lo bzhezhy ncyets lo,

tedes liu calabu ra balgui cwia
lo xcha xte many bcusygui.
Zhii bzalo tyem nyisgyia.
Zhii mnizh wbwizh teiby chat naa.
Wxiny queity ndiedi beu
rliu rtiuloiny.


LIA CRISTYEN RNANY MORALY
