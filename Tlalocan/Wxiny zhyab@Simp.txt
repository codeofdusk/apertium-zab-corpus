WXINY ZHYAB

Naa nanaga ni ynia na
beiny cwen teiby dizh nton naqui,
per zecybagui.
¡Na wxiny re na nzhyab!
Beiny cwen teiby ri ngas nai,
¡ngasta!
Teiby becw ngas.
Teiby many zhayba ngas.
Teiby buny cyeruëng,
ngas...
rlai,
rnyityi.

Zhyab rdia na wxiny re.
Na wxiny re queity balgui.
Nan beu tu gan ca nez nui.
Wxiny zhyab,
wxiny gyub,
wxiny xte galna,
wxiny xte gal rzya.

Cayaczhyecha
xte galanzhiby
chiru nyec racbia xi gunya.
Atizh loc raca, ati xgabizy xteni.

Cuan queity rbez bi xtena,
rcaza wbwizh.
Cayacbagui, ati xgabizy xteni.
Derrepen rzeny ra balgui,
par duaxiga duaxiga, rnyityi ste.
A zidgyini.
Zhi ysyacrëb naa.


LIA IRM GARCIA MARTINY
